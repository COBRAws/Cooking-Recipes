---
title: Risotto Limone e Rosmarino
source: www.gustoblog.it
img: media/risotto_limone_e_rosmarino.jpg
tags: rice, lemon, parmigiano, cheese, broth, rosemary
category: rice dishes
---

Il Risotto al limone e rosmarino è un primo piatto vegetariano che si contraddistingue per il suo sapore molto delicato e per il profumo avvolgente, che ben si abbina ad un bicchiere di vino bianco fermo, soprattutto nelle occasioni più importanti.

![Risotto Limone e Rosmarino](media/risotto_limone_e_rosmarino.jpg)

La ricetta che vi voglio proporre oggi è davvero molto semplice e veloce da realizzare e vi permetterà di preparare in pochi minuti un manicaretto da leccarsi i baffi, perfetto anche per chi sta facendo molta attenzione alla linea seguendo una dieta dimagrante.

Ingredients
===========

* 350gr riso carnaroli
* 1 cipolla bianca
* buccia grattugiata di un limone
* rosmarino tritato
* parmigiano grattugiato
* una noce di burro
* 750ml di brodo vegetale
* mezzo bicchiere vino bianco secco
* sale, pepe, olio di oliva

Preparation
===========

Iniziamo la nostra ricetta partendo dalla cipolla: dopo averla tritata finemente, mettetela a soffriggere all'interno di una casseruola dai bordi alti insieme ad un filo di olio extra vergine di oliva; non appena avrà iniziato ad appassire, versate il riso Carnaroli e fatelo tostare per qualche minuto.

Sfumate il tutto con il vino bianco secco e, non appena l'alcol sarà evaporato, iniziate ad aggiungere il brodo vegetale un po' per volta, facendo attenzione che si sia asciugato completamente prima di aggiungerne dell'altro.

Quando iniziate a vedere che il risotto è quasi cotto, aggiungete la buccia del limone che avrete precedentemente lavato accuratamente e grattugiato; aggiustate di sale e pepe, quindi attendete fino a completa cottura del riso. Una volta pronto, spegnete il fuoco e lasciate mantecare il tutto con la noce di burro e con una spolverata generosa di parmigiano grattugiato. Mescolate bene il tutto, quindi insaporite con il rosmarino tritato finemente.

Notes
=====
