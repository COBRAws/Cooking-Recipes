---
title: Pasta agli Asparagi e Ricotta
source: https://www.ricettedellanonna.net/pasta-agli-asparagi/
img: media/pasta_agli_asparagi_e_ricotta.jpg
tags: ricotta, pasta, asparagi, cheese
category: pasta dishes
---

La ricetta di questa pasta agli asparagi e ricotta è molto semplice e veloce e permette di preparare un primo piatto molto primaverile e gustoso.

[Pasta agli Asparagi e Ricotta](media/pasta_agli_asparagi_e_ricotta.jpg)

Ingredients
===========

* 160gr pasta
* 500gr asparagi
* 200gr ricotta
* 1 cipolla
* sale
* pepe
* olio

Preparation
===========

Fate cuocere gli asparagi in abbondante acqua bollente. Basteranno circa 10 minuti di cottura. Il consiglio è quello di non farli cuocere troppo per non farli sfaldare.

Una volta cotti gli asparagi scolateli e raffreddateli subito con del ghiaccio per bloccarne la cottura. Questo preserverà un bel colore verde e li manterrà croccanti.

Una volta raffreddati, tagliate le punte e mettetele da parte. Tagliate la rimanente parte del gambo fino a che è ancora morbida. Mettetela nel mixer e aggiungete la ricotta, un pò d’olio, sale e pepe. Frullate il tutto.

Assaggiate e, se necessario, regolate di sale. Controllate anche la consistenza, deve essere una sorta di besciamella, per cui se troppo densa, aggiungete un pò d’acqua fino a raggiungere la consistenza ottimale.

Fate un soffritto con la cipolla e aggiungete le punte degli asparagi tagliate in precedenza e fate insaporire rapidamente.

Cuocete la pasta in abbondante acqua salata. Una volta cotta, scolatela direttamente nella padella con le punte di asparago, aggiungete la ricotta e mantecate per bene.

Se necessario ammorbidite la pasta con qualche cucchiaio di acqua di cottura della pasta.

Prendete il piatto da portata e formate uno strato sul fondo uno strato di crema di asparagi, quindi con un cucchiaio mettete la pasta condita con ricotta e punte di asparago. Terminate con una spolverata di pepe.

Notes
=====
