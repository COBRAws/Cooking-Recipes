---
title: Pasta con Zucca, Salsiccia e Panna
source:
img: 
tags: pasta, pumpkin, sausage, cream
category: pasta dishes
---

La ricetta della pasta con zucca, salsiccia e panna risulta perfetta per il pranzo in famiglia. Ottima da realizzare in quelle giornate autunnali cupe che sembrano non passare mai, si realizza con pochi e semplici ingredienti, ma di qualità.

Procuratevi, quindi, una bella zucca fresca e gustosa, non importa la varietà, della salsiccia presso il vostro macellaio di fiducia e della panna fresca (da reperire nel banco frigo). Per il resto seguite il procedimento sottostante, per andare sul sicuro.

Ovviamente la ricetta si presta a diverse varianti, tutte pronte ad accontentare ogni preferenza: se non amate la panna ripiegate sulla pasta con zucca salsiccia e besciamella. Prediligete i sapori rustici? Optate, allora, per la pasta con zucca panna e pancetta o speck.

Nulla vieta, infine, di far cuocere la pasta con zucca e panna al forno: ponetela in una teglia e trasferitela al suo interno, gli ultimi 5 minuti sotto il grill.

Ingredients
===========

* 320gr di fusilli
* 300gr di zucca tagliata a cubetti
* 200gr di salsiccia
* 1 cipolla
* 1 spicchio di aglio
* 100ml di panna da cucina fresca
* sale e pepe
* olio extra vergine di oliva
* 1 rametto di rosmarino

Preparation
===========

Mettete la zucca già tagliata a cuocere in una casseruola insieme alla cipolla ed all'aglio tritati fino a quando risulta tenera. Regolate di sale e pepe.
In una padella a parte, invece, mettete a far cuocere la salsiccia sbriciolata insieme al rosmarino tritato. Fate cuocere su fiamma vivace per qualche minuto, quindi spegnete la fiamma e tenete da parte.
Mettete a lessare la pasta. Mentre cuoce iniziate a schiacciare la zucca grossolanamente con una forchetta, quindi aggiungete la panna fino a creare una crema. Unite anche la salsiccia.
Scolate la pasta all'interno del tegame e fate mantecare qualche minuto. Servite calda.

Notes
=====
