---
title: Muffin Pizza
source: www.blogo.it
img: media/muffin_pizza.jpg
tags: muffin, pizza, mozzarella
category: pies
---

I muffin pizza sono stuzzichini velocissimi e golosi che potete servire per cena, per merenda o anche per una festa di compleanno, li potete personalizzare a piacere e servire sia tiepidi che a temperatura ambiente. I muffin pizza sono molto semplici, l’impasto di base è una normale pasta per pizza che potete aromatizzare con l’origano, come ho fatto io. Per il ripieno io ho optato per pomodoro e mozzarella, ma potete aggiungere anche patate, prosciutto, salame ecc.

Questi muffin li potete fare con la pasta per pizza fatta in casa oppure con quella pronta. Per velocizzare la preparazione potete utilizzare il lievito istantaneo per torte salate che non necessita della lievitazione che, dopo l'impasto, si può direttamente stendere e infornare.

![Muffin Pizza](media/muffin_pizza.jpg)

Ingredients
===========

Per la base:

* 500gr di farina manitoba
* 40ml di olio extravergine di oliva
* 270 ml di acqua
* Mezzo cubetto di lievito di birra fresco (13 gr circa)
* Origano
* 1tsp di sale
* 1tsp di zucchero

Per il ripieno:

* 300ml di salsa di pomodoro
* 250gr di mozzarella
* Sale
* Olio extravergine di oliva
* Origano

Preparation
===========

Scaldate l’acqua nel microonde e poi versate dentro il lievito di birra, mescolate bene per scioglierlo del tutto. In una ciotola versate la farina e poi aggiungete un cucchiaino di sale, un cucchiaino di zucchero e un pochino di origano.  Mettete l’olio extravergine di oliva, io ne ho usato uno spremuto a freddo che di migliore qualità. A questo punto aggiungete l’acqua e il lievito di birra e iniziate a mescolare.

Impastate bene tutti gli ingredienti nella planetaria o con le mani fino ad avere un composto liscio ed elastico.

Prendete una ciotola di plastica e unite un paio di cucchiai di olio di semi che serve per non far attaccare l’impasto sul fondo. Mettete il panetto in una spianatoia infarinata e impastate in modo da formare un panetto liscio e dalla forma tondeggiante. Coprite il panetto con la pellicola trasparente e fate lievitare per un paio di ore.

Prendete l’impasto e trasferitelo su una spianatoia ben infarinata. Stendete la pasta per pizza con il mattarello allo spessore di circa mezzo centimetro. Ritagliate dei quadrati con un coltello ben affilato e con la lama liscia.

Prendete ogni quadratino e mettete sopra un po’ di salsa di pomodoro, qualche pezzetto di mozzarella, sale e origano. Chiudete il quadratino di impasto sigillando bene i bordi, dovete fare in modo che sia chiuso da tutti i lati, altrimenti in cottura potrebbe fuoriuscire il ripieno. Procedete così per tutto l’impasto. Mettete un pochino di olio sul fondo dello stampo per muffin e poi mettete sopra il fagottino con la parte sigillata verso l’alto. Cuocete i vostri muffin pizza in forno preriscaldato a 180°C per circa 20 – 25 minuti, il tempo di cottura dipende dalle dimensioni.

Sfornate i pizza muffin e fateli raffreddare su una gratella, serviteli caldi o tiepidi. Se volete potete farli raffreddare e poi surgelarli in dei sacchetti di plastica per alimenti.

Notes
=====
