---
title: Muffin ai Peperoni
source: www.gustoblog.it
img: media/muffin_ai_peperoni.jpg
tags: muffin, peppers, milk, cheese
category: pies
---

Tra tutte le stagioni l’estate si presta più delle altre all’organizzazione di pranzi fuori casa. Le preparazioni adatte da portarsi dietro, a mio avviso, dovrebbero essere caratterizzate da velocità di preparazione e praticità sia del trasporto che del consumo all’aria aperta. I muffin salati (e dolci) sono l’ideale. Di piccole dimensioni e non sono troppo delicati, sopportano gli spostamenti appositamente conservati all’interno dei contenitori a chiusura ermetica.

![Muffin ai Peperoni](media/muffin_ai_peperoni.jpg)

I muffin ai peperoni, in particolare, sono sfiziosi ed invitanti. Adatti ad un pic nic estivo vanno a ruba. Pronti in pochi minuti possono essere preparati in anticipo, anche la sera prima, per averli pronti prima della partenza. Ecco la ricetta sfiziosa da fare in casa.

Ingredients
===========

* 200gr di farina 00
* 120ml di latte
* 80ml di olio di semi
* 70gr di parmigiano grattugiato
* 1/2 bustina di lievito per torte salate
* 1 mozzarella
* 3 uova
* 250gr di peperoni
* sale e pepe
* timo
* basilico

Preparation
===========

Iniziare con la cottura dei peperoni: posizionarli in forno ad arrostire fin quando la pellicina esterna si sarà bruciacchiata e sarà possibile eliminarla con facilità. Adesso versare le uova in una ciotola, unire il latte e mescolare bene. Aggiungere via via l’olio, il sale, il pepe, le erbe aromatiche, la farina setacciata con il lievito ed il formaggio grattugiato. Mescolare ancora. Unire per ultimi i peperoni tagliati a pezzi e la mozzarella a cubetti. Riempire quindi i pirottini per 2/3 e cuocerli in forno caldo a 180 °C per circa 20 minuti.

Notes
=====
