---
title: Empanadas
source: www.giallozafferano.it
img: media/empanadas.jpg
tags: meat, egg, olive oil, onion, green pepper, paprika, cumin, olives
category: pies
---

Le empanadas sono un pietanza tipica argentina, ma sono diffuse in tutta l’America Latina.
In particolare la tradizione vuole che le empanadas venissero preparate dalle donne per festeggiare il ritorno dalle pampas degli uomini.

[Empanadas](media/empanadas.jpg)

Le empanadas argentine sono dei fagottini di pasta a forma di mezzaluna con un ripieno saporito e speziato, più comunemente a base di carne bovina ma ne esistono molte varianti. Spesso le ricette cambiano a seconda delle disponibilità degli ingredienti e dei gusti non solo tra le province dell'Argentina ma anche tra famiglia e famiglia: ad esempio in alcune ricette per il ripieno si usa il tonno o i gamberi al posto della carne, come in Patagonia .
In questa ricetta vi presentiamo la versione che abbiamo provato farcendo i fagottini con carne, uova, cipolle e spezie piccanti, proponendovi sia la versione fritta che al forno. Quindi non resta che iniziare a preparare queste squisite empanadas!

Ingredients
===========

Per l'impasto

* 125ml Acqua tiepida
* 250gr Farina 00
* 20ml Olio extravergine d'oliva
* 5gr Sale

Per il ripieno

* 125gr Carne bovina trita
* 125gr Cipolle bianche
* 25gr Strutto
* 1 Uova
* 15gr Uvetta
* 1 Peperoncino verde 
* 1/2tbsp Peperoncino in polvere
* 1/2tsp Paprika
* 1/2tsp Cumino
* 25gr Olive verdi denocciolate

Per la cottura

* 1 Uova per spennellare (se cotti al forno)
* Olio di semi di arachide (per friggerli)

Preparation
===========

Per preparare le empanadas argentine, iniziate a sciogliere il sale nell'acqua a temperatura ambiente. In una ciotola capiente In mettete la farina, aggiungete l’olio e aggiungete l'acqua e sale al composto. Quindi impastate bene a mano fino ad ottenere un impasto liscio e sodo.

Formate un panetto con l'impasto e copritelo con la pellicola trasparente per lasciatelo riposare a temperatura ambiente per circa 30 minuti. Nel frattempo iniziate a preparare il ripieno: mettete in ammollo l’uvetta. Ponete sul fuoco un pentolino con l'acqua per far rassodare l'uovo. Quando sarà sodo, passatelo sotto l'acqua corrente fredda e privatelo accuratamente del guscio, poi cercate di ricavarne 13 fettine. Intanto, sul tagliere tritate grossolanamente la cipolla.

In una padella capiente sciogliete lo strutto e fate soffriggere la cipolla tritata. Dopo 5 minuti aggiungete la carne macinata e cuocetela a fuoco basso. Poi, aggiungete le spezie:  il peperoncino in polvere, la paprika e il cumino (potete anche ometterlo).

Tagliate a rondelle il peperoncino e aggiungetelo direttamente in padella). Mescolate e se serve aggiustate di sale. Cuocete gli ingredienti per circa 20 minuti e a fine cottura aggiungete le olive denocciolate scolate e tagliate) e l’uvetta ben strizzata). Mescolate bene il composto e terminata la cottura spegnete il fuoco.

Ora stendete la pasta in una sfoglia molto sottile (2mm circa); con un coppa pasta da 12 cm ricavate dei cerchi (se nn avete un coppa pasta potete utilizzare un bicchiere largo per dare la forma). Farcite ogni cerchio con un cucchiaino di ripieno.

Aggiungete una fettina di uovo sodo e spennellate i bordi con dell'acqua. Quindi chiudetelo a metà premendo bene per sigillare la pasta prima sui bordi poi ripiegando il bordino su se stesso.

Ora che le vostre empanadas sono pronte potete cuocerle. Per la frittura procedete così: in una pentola capiente dai bordi alti, mette quanto basta di olio e portatelo alla temperatura di 170° (in alternativa sbriciolate in pentola un po' di farina, se sfrigola l'olio è pronto per la frittura). Quindi immergete le empanadas e scolatele dopo circa 10 minuti, o fino quando saranno ben dorati. Scolateli su carta assorbente, poi trasferiteli su un vassoio ricoperto di carta assorbente e serviteli caldi.

Per la cottura in forno: dopo averli chiusi prima di infornarli spennellateli con un uovo e infornateli in forno statico già caldo a 190° per 15 minuti (se forno ventilato cuocete a 170° per 10 minuti circa). Potete quindi servire le vostre deliziose empanadas ben calde!


Notes
=====

Le empanadas già fritte o cotte al forno si possono conservare in frigo per 2 giorni al massimo e vanno scaldate prima di essere servire.
Le empanadas si possono congelare ripiene crude e poi potete cuocerle da congelate.
Se preparate la sera prima l'impasto, potete conservarlo in frigorifero coperto da pellicola trasparente fino al giorno seguente.
