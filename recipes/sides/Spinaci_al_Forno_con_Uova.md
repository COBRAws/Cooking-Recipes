---
title: Spinaci al Forno con Uova
source: www.gustoblog.it
img: media/spinaci_al_forno_con_uova.jpg
tags: spinach, eggs, side
category: side dish
---

Quello tra gli spinaci e le uova è un abbinamento particolarmente gustoso, prova ne è ad esempio[ questa torta salata.](http://www.gustoblog.it/post/52175/la-torta-pasqualina-agli-spinaci-con-la-ricetta-della-tradizione) Li trovo ottimi insieme nella realizzazione di secondi piatti completi e appaganti come gli **spinaci al forno con uova**, ad esempio.

![Spinaci al Forno con Uova](media/spinaci_al_forno_con_uova.jpg)

Prepararli è estremamente semplice: una volta lessati e strizzati gli spinaci, questi vanno insaporiti con pochi aromi e trasferiti in una teglia da forno. A questo punto potrete decidere se sgusciarvi su le uova intere o se amalgamarle alla verdura. In ogni caso si otterrà una pietanza super allettante. Altre ricette con gli spinaci sono[ quelli con mozzarella a pancetta](http://www.gustoblog.it/post/128475/spinaci-con-mozzarella-e-pancetta-ecco-il-contorno-sfizioso) e[ quelli con besciamella al forno.](http://www.gustoblog.it/post/128459/spinaci-con-besciamella-al-forno-ecco-la-ricetta-facile)

Ingredients
===========

* 4 uova
* 750gr di spinaci puliti
* 4 cucchiai di parmigiano
* sale e pepe
* noce moscata
* burro qb

Preparation
===========

Lavare gli spinaci freschi, quindi scolarli facendo perdere loro l’acqua del lavaggio. Versare gli spinaci puliti in un tegame con il burro fuso, quindi farli cuocere regolando di sale e pepe ed unire abbondante noce moscata, a seconda dei gusti. Adesso, una volta cotti, trasferirli in una teglia da forno imburrata, creare delle fossette qua e la e porre all’interno le uova sgusciate. Spolverare con il parmigiano grattugiato e trasferire in forno caldo. Cuocere a 180 °C per circa 15 minuti, o fino a completa cottura delle uova.

Notes
=====
