---
title: Uova Rosse Farcite
source: www.buttalapasta.it
img: media/uova_rosse_farcite.jpg
tags: eggs, side
category: side dish
---

![Uova Rosse Farcite](media/uova_rosse_farcite.jpg) 		

Le **uova rosse farcite**, o per essere precise le **uova dal color porpora**, sono un saporito stuzzichino perfetto per il **buffet di Capodanno**, e con il loro bel colore vivace risulteranno molto decorative. Queste uova sono molto facili da fare, per esempio se dovete[ contribuire al cenone di Fine Anno](http://www.buttalapasta.it/tag/cenone-fine-anno/), anche per chi non è un grande esperto di cucina, e poi sembra che uova e cibi grassi aiutino a controbilanciare l’effetto di troppi bicchieri di vino e alcolici					

Ingredients
===========

* 3/4 di litro di acqua
* 2,5dl di aceto di vino bianco
* 1 barbabietola, pelata e tagliata a fettine sottili
* 1 scalogno o una cipolla piccola affettato
* 1 cucchiaio di zucchero
* 1 foglia di alloro
* 12 uova sode sgusciate
* 1 cucchiaino di semi di cumino
* 1 dl circa di maionese
* 1 cucchiaio di senape
* 1 cucchiaio di prezzemolo tritato
* sale e pepe q.b.				

Preparation
===========

Portate ad ebollizione l’acqua, l’aceto, la **barbabietola**, lo scalogno, la foglia di alloro, e mezzo cucchiaino di sale fino. Fate sobbollire fino a quando la barbabietola sarà tenera, circa 20 minuti.

Fate raffreddare il tutto senza coprire. Mettete le **uova** assieme al composto di barbabietole in una ciotola, e fate marinare mescolando di tanto in tanto per almeno due ore, in frigorifero.

Riducete il cumino in polvere.

**Togliete le uova dalla marinata**, asciugatele e dividetele a metà. Togliete i tuorli e schiacciateli con una forchetta, impastateli con la **maionese, la senape, il prezzemolo** e metà del cumino. Aggiustate di sale e pepe.

Farcite le mezze uova con il composto di tuorli. Spolverate con il cumino rimasto.

Notes
=====
