---
title: Melanzane alla Pizzaiola
source: www.gustoblog.it
img:
tags: aubergine, side, vegetarian, mozzarella, tomato
category: side dish
---

Una volta di stagione utilizzo le melanzane veramente spesso in cucina, più e più volte la settimana. Tra antipasti, primi e contorni non c'è che l'imbarazzo della scelta. Le melanzane, infatti, sono per loro natura estremamente versatili ecco perchè risultano essere così tanto amate durante la stagione estiva. Oggi vi propongo una delle ultime ricette provate, quella delle**melanzane alla pizzaiola da fare in padella.**

**Ricetta veloce**, altamente sfiziosa nonostante la sua semplicità, piace a bambini ed adulti: vi sfido a resistere alla mozzarella (o al formaggio, a seconda delle preferenze) che fila ad ogni forchettata. Le melanzane alla pizzaiola rappresentano un contorno/secondo goloso, adatto a qualunque occasione ma particolarmente indicato per la cena. Non dimenticate di insaporirle con delle erbe aromatiche: le mie preferite? Basilico e/o origano. Provate anche le [melanzane alla parmigiana grigliate](http://www.gustoblog.it/post/95523/la-ricetta-delle-melanzane-alla-parmigiana-grigliate-da-fare-in-casa-senza-errori) e [le melanzane con besciamella al forno](http://www.gustoblog.it/post/131917/ecco-le-melanzane-con-besciamella-al-forno-la-ricetta-facile).

Ingredients
===========

* 2 melanzane grosse
* 50gr di parmigiano grattugiato
* origano e/o basilico fresco
* olio extravergine di oliva qb
* 300gr di passata di pomodoro
* 200gr di mozzarella
* sale e pepe

Preparation
===========

Lavare le melanzane, quindi tagliarle a cubetti. In un tegame versare dell'olio ed una volta caldo unire le melanzane. Farle cuocere completamente quindi regolare di sale e pepe. A pochi minuti da fine cottura unire la passata di pomodoro e fare insaporire. Tagliare la mozzarella a cubetti ed unirla nel tegame, sopra le melanzane, completare con il parmgiano grattugiato, il basilico o l'origano e spegnere la fiamma. Porre il coperchio e fare riposare a fuoco spento per 15 minuti circa, quindi servire.

Notes
=====
