---
title: Pasta Brioche
source: www.gustoblog.it
img: media/pasta_brioche.md
tags: brioche, milk
category: basic preparations
---

La pasta brioche nella sua versione dolce è quella che accompagna i più fortunati di noi (cioè quelli che non hanno problemi di linea) ogni giorno al momento della colazione: si usa, infatti, per preparare croissant e brioche varie note, appunto, anche con il nome di lieviti. Il suo segreto, infatti – e anche l’unica fase delicata della sua preparazione – è la lunga lievitazione, alla perfetta realizzazione della quale partecipano almeno due ingredienti, il miele e il sale, che ne allungano i tempi con il risultato di far diventare la pasta brioche molto più digeribile. Secondo i pasticceri più quotati, inoltre, per una preparazione perfetta sarà meglio usare una farina ad alto contenuto proteico e di glutine, come ad esempio la manitoba.

![Pasta Brioche](media/pasta_brioche.md)

Ingredients
===========

* 1kg di farina
* 110gr di latte fresco intero
* 360gr di burro
* 30gr di lievito di birra
* 360gr di uova
* 140gr di zucchero
* 30gr di miele
* 15gr di Rum
* 15gr di sale
* 2gr d buccia di limone grattugiata
* 1 bacca di vaniglia
* panna fresca q.b.

Preparation
===========

Lavorate nella planetaria la farina con il lievito di birra sbriciolato, quindi aggiungete il latte a temperatura ambiente, poi le uova, lo zucchero, il miele, il Rum, la scorza di limonee la bacca di vaniglia.

Impastate a velocità ridotta per circa 8 minuti, poi incorporate piano piano il burro che avrete battuto a parte con la frusta, unite il sale e fate andare per altri 5 minuti, fino a ottenere un impasto omogeneo ed elastico che lascerete a lievitare per coperto di pellicola e in frigorifero per 3 ore.

Trascorso il tempo, dividete l’impasto in palline e fatele lievitare in un ambiente caldo e umido (oppure coperte sempre con la pellicola di nylon) fino a che raddoppieranno di volume, poi spennellatele con una soluzione paritaria di uova e panna e infornatele a 180° per circa mezz’ora, o comunque fino a doratura.

Notes
=====
