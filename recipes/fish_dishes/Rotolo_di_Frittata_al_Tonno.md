---
title: Rotolo di Frittata al Tonno
source: www.gustoblog.it
img:
tags: eggs, tuna, cheese, ricotta
category: fish dishes
---

I rotoli, che siano di carne, di pasta o come in questo caso di frittata, fanno sempre una bella figura in tavola. Risultano accattivanti già a prima vista e ciò è un grande punto di forza. Prendete ad esempio il rotolo di frittata con tonno. Se servito freddo ed a fette in occasione di un buffet misto attirerà sicuramente l’attenzione in modo particolare.

Preparare i rotoli di frittata, l’abbiamo recentemente visto con quello ripieno di zucchine, è abbastanza facile. Basterà preparare la base da cuocere in forno mentre in padella, o anche no se il ripieno non prevede cottura, si provvederà alla farcia mescolando gli ingredienti di turno, in questo caso il tonno con un formaggio a scelta: consiglio la ricotta o il philadelphia.

Ingredients
===========

* 6 uova
* 100ml di latte
* 40gr di parmigiano grattugiato
* 250gr di ricotta
* 200gr di tonno sott’olio
* basilico fresco tritato
* olio extravergine di oliva
* 1tbsp di capperi
* 1-2 filetti di acciughe
* sale e pepe qb

Preparation
===========

Sbattere le uova in una ciotola insieme al latte, al sale ed al parmigiano. Ottenuto un composto omogeneo versarlo in una teglia rettangolare rivestita di carta forno. Cuocere in forno caldo a 180 °C per circa 20 minuti. Una volta cotto tirare fuori dal forno e fare raffreddare. Nel frattempo mescolare in una ciotola la ricotta con un pizzico di sale. Unire il tonno sgocciolato e sminuzzato, i filetti di acciughe, i capperi, il basilico fresco tritato. Amalgamare bene quindi farcire la frittata ormai fredda. Arrotolarla tenendola ferma con la carta forno e riporre in frigo. Servire freddo tagliato a fette.

Notes
=====
