---
title: Tiramisú all'Ananas
source: http://www.gustoblog.it/post/212829/tiramisu-ananas-ricetta
img: media/tiramisu_all_ananas.jpg
tags: pineapple, mascarpone
category: dessert
---

![Tiramisú all'Ananas](media/tiramisu_all_ananas.jpg)

Il tiramisù all’ananas è una variante fresca ed estiva della ricetta tradizionale, un dolce al cucchiaio semplice e veloce che potete preparare per il pranzo della domenica o anche per Ferragosto. Il tiramisù all’ananas è buonissimo e molto veloce, potete farlo con l’ananas fresco o con quello in scatola, sia al naturale che sciroppato. In estate vi consiglio di provare questo tiramisù con l’ananas fresco che è sempre più buono e genuino.

Ingredients
===========

* mezzo ananas fresco
* 500gr di mascarpone
* 3 uova
* 100gr di zucchero
* 1 confezione di savoiardi
* Un bicchiere di succo di ananas
* Meringhe per decorare 

Preparation
===========

Pulite l’ananas e tagliatelo a cubetti piccolini. Separate i tuorli dagli albumi e metteteli in due ciotole diverse e abbastanza spaziose. Montate i tuorli con lo zucchero usando le fruste elettriche, poi unite il mascarpone e continuate a mescolare in modo da avere una crema soffice.

Montate gli albumi a neve con le fruste elettriche e incorporateli alla crema di mascarpone mescolando dal basso verso l’alto con una spatola, poi aggiungete metà dell’ananas a pezzettini.

Prendete una pirofila e fate uno strato con i savoiardi imbevuti nel succo di ananas, poi fate uno strato con la crema al mascarpone e aggiungete un po’ di ananas a pezzettini. Proseguite così alternando savoiardi e crema al mascarpone.

Guarnite con l’ananas a cubetti e con le meringhe sbriciolate. Coprite la teglia con la carta stagnola e mettete il vostro tiramisù all’ananas in frigorifero per tutta la notte o almeno per 6 – 8 ore.

Notes
=====
