---
title: Biscotti al Limone
source: www.gustoblog.it
img: media/biscotti_al_limone.jpg
tags: lemon, cookie
category: dessert
---

I biscotti al limone morbidi e profumati sono dolcetti gustosi e versatili che si possono gustare a merenda o a colazione ma anche impacchettare e regalare a Natale. Questi biscottini sono molto semplici e si preparano in pochi minuti e li potete anche decorare con il cioccolato bianco, potete mettere il cioccolato fuso da un lato oppure fare delle striscioline sui biscotti usando un cucchiaino. Questi biscotti li potete mettere in una scatola di latta, insieme ad altri tipi di biscotti a vostra scelta, e regalarli a Natale a chi volete bene.

![Biscotti al Limone](media/biscotti_al_limone.jpg)

Ingredients
===========

* 320gr di farina
* 150gr di burro
* 1 uovo
* 1 limone
* 100gr di zucchero
* Mezza bustina di lievito
* Zucchero a velo 

Preparation
===========

Mettete l’uovo in una ciotola e unite il burro fuso, lo zucchero e poi scorza e succo del limone, mescolate bene tutto. Aggiungete la farina e il lievito e amalgamate tutti gli ingredienti, dovete ottenere un composto omogeneo e cremoso.

Coprite il composto con la pellicola trasparente e fate riposare in frigorifero per almeno un’oretta. Prendete un pochino di impasto, formate delle palline e passatele nello zucchero a velo.

Sistemate i biscotti su una teglia coperta di carta da forno e cuocete in forno preriscaldato a 180°C per 15 minuti.

Fate raffreddare i biscotti su una gratella e poi guarniteli a piacere con lo zucchero a velo oppure con un pochino di cioccolato bianco.

Notes
=====

Con la stessa ricetta potete fare anche degli ottimi biscotti all’arancia.
