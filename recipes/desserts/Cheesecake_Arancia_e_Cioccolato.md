---
title: Cheesecake Arancia e Cioccolato
source: www.giallozafferano.it
img: media/cheesecake_arancia_e_cioccolato.jpg
tags: cake, cheesecake, orange, chocolate, cheese, cream, cookies
category: dessert
---

* Difficoltà: **molto bassa** 							
* Preparazione: **35 min** 					
* Dosi per: **10 persone** 							
* Costo: **basso** 							
* Nota: Più 8 ore e mezza per il rassodamento della torta in frigorifero

![Cheesecake Arancia e Cioccolato](media/cheesecake_arancia_e_cioccolato.jpg)

La cheesecake arancia e cioccolato è una deliziosa torta fredda in cui il profumo dell'arancia si  sposa bene con il sapore del cioccolato fondente.

Valentina Boccia di "[Ho voglia di dolce](http://blog.giallozafferano.it/hovogliadidolce/)", una delle tre vincitrici del concorso Cheesecakemania indetto da Philadelphia, si è ispirata alla Sicilia, al suo sole e ai suoi agrumi per crearla e il risultato è una torta fresca e golosa.

Il fondo di biscotti è arricchito con il cioccolato fondente mentre la crema del ripieno è aromatizzata con scorza e succo d'arancia; per finire una glassa al cioccolato ricopre la cheesecake, creando un contrasto irresistibile tra l'arancia e il cioccolato.

La cheesecake arancia e cioccolato si presta per essere decorata in moltissimi modi diversi: noi abbiamo disegnato delle palme sotto un sole splendete e voi... scatenate la fantasia!

Ingredients
===========

## Ingredienti per la base

* 200g Biscotti Digestive
* 80g Cioccolato fondente
* 100g Burro

## Ingredienti per il ripieno

* 500g Philadelphia classico
* 200g Panna liquida fresca
* 160g Arance (succo di)
* 1 scorza grattugiata di arancia 
* 120g Zucchero a velo
* 15g Colla di pesce

## Ingredienti per la glassa al cioccolato

* 70ml Panna liquida fresca
* 70ml Acqua
* 80g Zucchero semolato
* 40gr Cacao in polvere amaro
* 5g Colla di pesce

Preparation
===========

![Cheesecake Arancia e Cioccolato](media/cheesecake_arancia_e_cioccolato_1.jpg)

Per realizzare la cheesecake arancia e cioccolato, iniziate a preparare la base: frullate i biscotti digestive finemente in un mixer; sciogliete il cioccolato fondente e il burro separatamente, a bagnomaria o in microonde, quindi potete unirli direttamente nei biscotti oppure amalgamare prima il cioccolato e il burro insieme e poi aggiungete il tutto ai biscotti tritati.									

![Cheesecake Arancia e Cioccolato](media/cheesecake_arancia_e_cioccolato_2.jpg)

Amalgamate bene gli ingredienti con un cucchiaio e versate quindi il composto in una tortiera da 22 cm di diametro, meglio se a cerchio apribile, foderata con da carta da forno (guarda la[ Scuola di cucina: foderare una tortiera](http://ricette.giallozafferano.it/Foderare-una-tortiera-con-carta-da-forno.html)). Compattate bene il fondo con il dorso di un cucchiaio e mettete la base ottenuta a riposare in frigorifero per 30 minuti o in freezer per 10. Passate ora alla preparazione della crema per il ripieno: ammollate la colla di pesce in abbondante acqua fredda per 10 minuti e										
![Cheesecake Arancia e Cioccolato](media/cheesecake_arancia_e_cioccolato_3.jpg)

quando si sarà ammorbidita, scioglietela in due cucchiai di panna, prelevati dalla dose totale, ben calda. Versate in una ciotola capiente il philadelphia con 60 gr di zucchero a velo e 160 ml di succo di arancia filtrato.										
![Cheesecake Arancia e Cioccolato](media/cheesecake_arancia_e_cioccolato_4.jpg)

Amalgamate bene con una frusta il tutto, fino a quando otterete una crema ben morbida, e aggiungete la scorza grattugiata di un'arancia. Unite anche la panna in cui prima avete sciolto la colla di pesce  e mescolate ancora. Montate ora la panna insieme ai 60 gr di zucchero a velo rimasti guarda la[ Scuola di cucina: come montare la panna](http://ricette.giallozafferano.it/Come-montare-la-panna.html)).	

![Cheesecake Arancia e Cioccolato](media/cheesecake_arancia_e_cioccolato_5.jpg)

Unite la panna montata alla crema di Philadelphia e arancia, mescolando delicatamente con una spatola dal basso verso l'alto per non smontare la panna. Estraete dal frigo la base di biscotto, ormai compatta, e versateci soprala crema del ripieno.					

![Cheesecake Arancia e Cioccolato](media/cheesecake_arancia_e_cioccolato_6.jpg)

Stendete uniformementela la crema e livellate la superficie della cheesecake con il dorso di un cucchiaio. La cheesecake dovrà riposare e rassodare in frigorifero per almeno 6 ore, o meglio per tutta una notte. Trascorso questo tempo, occupatevi della glassa al cioccolato: mettete la colla di pesce in ammollo in acqua fredda per circa 10 minuti, e, nel frattempo, in un pentolino scaldate l’acqua e la panna quindi aggiungete lo zucchero semolato e il cacao amaro setacciato.

![Cheesecake Arancia e Cioccolato](media/cheesecake_arancia_e_cioccolato_7.jpg)

Fate sciogliere e amalgamare bene gli ingredienti, tendendo il fuoco basso per circa 10 minuti e mescolando spesso. Togliete il pentolino dal fuoco e unite la colla di pesce morbida ben strizzata e amalgamatela bene alla glassa. Fatela intiepidire e poi versate la glassa sulla superficie della torta ormai ben compatta. Riponete la cheesecake in frigorifero per altre due ore, in modo che la glassa si rapprenda.		

![Cheesecake Arancia e Cioccolato](media/cheesecake_arancia_e_cioccolato_8.jpg)

Trascorso il tempo necessario, togliete la cheesecake dallo stampo e passate alla decorazione. Noi abbiamo disegnato delle palme sotto ad un sole splendente: tagliate in quarti un’arancia, prendete un quarto e tagliate un'estremità per ottenere una mezza luna; ricavate degli spicchi dalla parte restante. Posizionate la mezzaluna su un lato superiore della torta, in questo modo rappresenterete un sole, e poggiate gli spicchi intorno ad essa così da avere i raggi.

![Cheesecake Arancia e Cioccolato](media/cheesecake_arancia_e_cioccolato_9.jpg)

Tagliate poi a fette gli altri quarti d'arancia e ricavate da esse le scorze. Tagliatele in piccole parti e sistematele in modo da creare due palme. Ora che la vostra cheesecake arancia e cioccolato è decorata, è pronta per essere servita!				

Notes
=====



## Note

Le quantità vanno bene per una torta di diametro maggiore, almeno 24cm ma forse 26cm è perfetto. Non compattare troppo i biscotti tritati all’inizio perchè li rende troppo duri. La glassa al cioccolato sa poco di cioccolato, forse è meglio prepararla con pezzi di cioccolato invece che con cacao (o diminuire la panna). Rispettare assolutamente le quantità di colla di pesce, pena una glassa/crema che si scioglie troppo facilmente.

#### Conservazione						

Conservate la cheesecake arancia e cioccolato, ben coperta, in frigorifero per 3-4 giorni.

Potete anche congelare la vostra cheesecake arancia e cioccolato, intera o porzionata, e poi scongelarla in frigorifero al bisogno.									

#### Consiglio

Potete decorare la cheesecake secondo la vostra fantasia, incorniciandola con delle fette d'arancia anche sui lati per esempio!


